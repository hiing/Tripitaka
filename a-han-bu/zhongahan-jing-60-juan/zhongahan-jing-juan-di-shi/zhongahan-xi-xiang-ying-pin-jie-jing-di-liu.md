---
description: 东晋罽宾三藏瞿昙僧伽提婆译
---

# 中阿含习相应品戒经第六

我闻如是：

一时，佛游舍卫国，在胜林给孤独园。

尔时，世尊告诸比丘：「若比丘犯戒，便害不悔、欢悦、喜、止、乐、定、见如实、知如真、厌、无欲、解脱，若无解脱，便害涅槃。若比丘持戒，便习不悔、欢悦、喜、止、乐、定、见、如实、知如真、厌、无欲、解脱，若有解脱，便习涅槃。」

佛说如是。彼诸比丘闻佛所说，欢喜奉行。

戒经第六竟(一百一十字)
