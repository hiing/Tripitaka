---
description: 东晋罽宾三藏瞿昙僧伽提婆译
---

# 舍梨子相应品大拘絺罗经第九

我闻如是：

一时，佛游王舍城，在竹林加兰哆园。

尔时，尊者舍梨子则于晡时从燕坐起，至尊者大拘絺罗所，共相问讯，却坐一面。

尊者舍梨子语尊者大拘絺罗：「我欲有所问，听我问耶？」

尊者大拘絺罗答曰：「尊者舍梨子！欲问便问，我闻已当思。」

尊者舍梨子问曰：「贤者大拘絺罗！颇有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知不善、知不善根。云何知不善？谓身恶行不善，口、意恶行不善，是谓知不善。云何知不善根？谓贪不善根，恚、痴不善根，是谓知不善根。尊者舍梨子！若有比丘如是知不善及不善根者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知善、知善根。云何知善？谓身妙行善，口、意妙行善，是谓知善。云何知善根？谓无贪善根，无恚、无痴善根，是谓知善根。尊者舍梨子！若有比丘如是知善，知善根者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知食如真，知食习、知食灭、知食滅道如真。云何知食如真？谓有四食，一者抟食粗、细，二者更乐食，三者意思食，四者识食，是谓知食如真。云何知食习如真？谓因爱便有食，是谓知食习如真。云何知食灭如真？谓爱灭食便灭，是谓知食灭如真。云何知食滅道如真？谓八支圣道，正见乃至正定为八，是谓知食灭道如真。尊者舍梨子！若有比丘如是知食如真，知食习、知食灭、知食滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知漏如真，知漏习、知漏灭、知漏滅道如真。云何知漏如真？谓有三漏：欲漏、有漏、无明漏，是谓知漏如真。云何知漏习如真？谓因无明便有漏，是谓知漏习如真。云何知漏灭如真？谓无明灭漏便灭，是谓知漏灭如真。云何知漏滅道如真？谓八支圣道，正见乃至正定为八，是谓知漏灭道如真。尊者舍梨子！若有比丘如是知漏如真，知漏习、知漏灭、知漏滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知苦如真，知苦习、知苦灭、知苦滅道如真。云何知苦如真？谓生苦、老苦、病苦、死苦、怨憎会苦、爱别离苦、所求不得苦、略五盛阴苦，是谓知苦如真。云何知苦习如真？谓因老死便有苦，是谓知苦习如真。云何知苦灭如真？谓老死灭苦便灭，是谓知苦灭如真。云何知苦滅道如真？谓八支圣道，正见乃至正定为八，是谓知苦滅道如真。尊者舍梨子！若有比丘如是知苦如真，知苦习、知苦灭、知苦滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知老死如真，知老死习、知老死灭、知老死滅道如真。云何知老？谓彼老耄，头白齿落，盛壮日衰，身曲脚戾，体重气上，柱杖而行，肌缩皮缓，皱如麻子，诸根毁熟，颜色丑恶，是名老也。云何知死？谓彼众生、彼彼众生种类，命终无常，死丧散灭，寿尽破坏，命根闭塞，是名死也。此说死，前说老，是名老死，是谓知老死如真。云何知老死习如真？谓因生便有老死，是谓知老死习如真。云何知老死灭如真？谓生灭老死便灭，是谓知老死灭如真。云何知老死滅道如真？谓八支圣道，正见乃至正定为八，是谓知老死滅道如真。尊者舍梨子！若有比丘如是知老死如真，知老死习、知老死灭、知老死滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶。」

答曰：「有也。尊者舍梨子！谓有比丘知生如真，知生习、知生灭、知生滅道如真。云何知生如真？谓彼众生、彼彼众生种类，生则生，出则出，成则成，兴起五阴，已得命根，是谓知生如真。云何知生习如真？谓因有便有生，是谓知生习如真。云何知生灭如真？谓有灭生便灭，是谓知生灭如真。云何知生滅道如真？谓八支圣道，正见乃至正定为八，是谓知生滅道如真。尊者舍梨子！若有比丘如是知生如真，知生习、知生灭、知生滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知有如真，知有习、知有灭、知有滅道如真。云何知有如真？谓有三有：欲有、色有、无色有，是谓知有如真。云何知有习如真？谓因受便有有，是谓知有习如真。云何知有灭如真？谓受灭有便灭，是谓知有灭如真。云何知有滅道如真？谓八支圣道，正见乃至正定为八，是谓知有滅道如真。尊者舍梨子！若有比丘如是知有如真，知有习、知有灭、知有灭道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知受如真，知受习、知受灭、知受滅道如真。云何知受如真？谓有四受：欲受、戒受、见受、我受，是谓知受如真。云何知受习如真？谓因爱便有受，是谓知受习如真。云何知受灭如真？谓爱灭受便灭，是谓知受灭如真。云何知受滅道如真？谓八支圣道，正见乃至正定为八，是谓知受滅道如真。尊者舍梨子！若有比丘如是知受如真，知受习、知受灭、知受滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗。」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知爱如真，知爱习、知爱灭、知爱滅道如真。云何知爱如真？谓有三爱：欲爱、色爱、无色爱，是谓知爱如真。云何知爱习如真？谓因觉便有爱，是谓知爱习如真。云何知爱灭如真？谓觉灭爱便灭，是谓知爱灭如真。云何知爱滅道如真？谓八支圣道，正见乃至正定为八，是谓知爱滅道如真。尊者舍梨子！若有比丘如是知爱如真，知爱习、知爱灭、知爱滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知觉如真，知觉习、知觉灭、知觉灭道如真。云何知觉如真？谓有三觉：乐觉、苦觉、不苦不乐觉，是谓知觉如真。云何知觉习如真？谓因更乐便有觉，是谓知觉习如真。云何知觉灭如真？谓更乐灭觉便灭，是谓知觉灭如真。云何知觉滅道如真？谓八支圣道，正见乃至正定为八，是谓知觉滅道如真。尊者舍梨子！若有比丘如是知觉如真，知觉习、知觉灭、知觉滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗，颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知更乐如真，知更乐习、知更乐灭、知更乐滅道如真。云何知更乐如真？谓有三更乐：乐更乐、苦更乐、不苦不乐更乐，是谓知更乐如真。云何知更乐习如真？谓因六处便有更乐，是谓知更乐习如真。云何知更乐灭如真？谓六处灭更乐便灭，是谓知更乐灭如真。云何知更乐滅道如真？谓八支圣道，正见乃至正定为八，是谓知更乐滅道如真。尊者舍梨子！若有比丘如是知更乐如真，知更乐习、知更乐灭、知更乐滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知六处如真，知六处习、知六处灭、知六处滅道如真。云何知六处如真？谓眼处，耳、鼻、舌、身、意处，是谓知六处如真。云何知六处习如真？谓因名色便有六处，是谓知六处习如真。云何知六处灭如真？谓名色灭六处便灭，是谓知六处灭如真。云何知六处滅道如真？谓八支圣道，正见乃至正定为八，是谓知六处滅道如真。尊者舍梨子！若有比丘如是知六处如真，知六处习、知六处灭、知六处滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知名色如真，知名色习、知名色灭、知名色滅道如真。云何知名？谓四非色阴为名。云何知色？谓四大及四大造为色。此说色，前说名，是为名色，是谓知名色如真。云何知名色习如真？谓因识便有名色，是谓知名色习如真。云何知名色灭如真？谓识灭名色便灭，是谓知名色灭如真。云何知名色滅道如真？谓八支圣道，正见乃至正定为八，是谓知名色滅道如真。尊者舍梨子！若有比丘如是知名色如真，知名色习、知名色灭、知名色滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知识如真，知识习、知识灭、知识滅道如真。云何知识如真？谓有六识：眼识，耳、鼻、舌、身、意识，是谓知识如真。云何知识习如真？谓因行便有识，是谓知识习如真。云何知识灭如真？谓行灭识便灭，是谓知识灭如真。云何知识滅道如真？谓八支圣道，正见乃至正定为八，是谓知识滅道如真。尊者舍梨子！若有比丘如是知识如真，知识习、知识灭、知识滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！颇更有事因此事，比丘成就见，得正见，于法得不坏净，入正法耶？」

答曰：「有也。尊者舍梨子！谓有比丘知行如真，知行习、知行灭、知行滅道如真。云何知行如真？谓有三行：身行、口行、意行，是谓知行如真。云何知行习如真？谓因无明便有行，是谓知行习如真。云何知行灭如真？谓无明灭行便灭，是谓知行灭如真。云何知行滅道如真？谓八支圣道，正见乃至正定为八，是谓知行滅道如真。尊者舍梨子！若有比丘如是知行如真，知行习、知行灭、知行滅道如真者，是谓比丘成就见，得正见，于法得不坏净，入正法中。」

尊者舍梨子闻已，叹曰：「善哉！善哉！贤者大拘絺罗！」尊者舍梨子叹已，欢喜奉行。

尊者舍梨子复问曰：「贤者大拘絺罗！若有比丘无明已尽，明已生，复作何等？」

尊者大拘絺罗答曰：「尊者舍梨子！若有比丘无明已尽，明已生，无所复作。」

尊者舍梨子闻已，叹曰：「善哉！善哉！贤者大拘絺罗！」

如是，彼二尊更互说义，各欢喜奉行，从坐起去。

大拘絺罗经第九竟(四千七十七字)
